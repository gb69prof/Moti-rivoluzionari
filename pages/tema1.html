<!doctype html>
<html lang="it">
<head>
  <meta charset="utf-8" />
  <meta name="viewport" content="width=device-width, initial-scale=1" />
  <title>Idee politiche: liberali, democratici, conservatori</title>
  <link rel="stylesheet" href="../assets/styles.css" />
</head>
<body>
  <div class="wrapper">
    <aside class="sidebar">
      <div class="brand">
        <div class="badge"></div>
        <div>
          <h1>Moti rivoluzionari (1815–1831)</h1>
          <div style="color:var(--muted); font-size:12px; margin-top:2px;">web app di studio</div>
        </div>
      </div>
      <input class="search" data-search placeholder="Cerca una lezione..." />
      <nav class="nav">
        <a href="../pages/index.html" data-nav-item data-title="Home" class="">Home</a>
<a href="../pages/tema1.html" data-nav-item data-title="Idee politiche: liberali, democratici, conservatori" class="active">Idee politiche: liberali, democratici, conservatori</a>
<a href="../pages/tema2.html" data-nav-item data-title="Società segrete: Carboneria e reti europee" class="">Società segrete: Carboneria e reti europee</a>
<a href="../pages/tema3.html" data-nav-item data-title="Moti del 1820–1821: Spagna, Due Sicilie, Piemonte" class="">Moti del 1820–1821: Spagna, Due Sicilie, Piemonte</a>
<a href="../pages/tema4.html" data-nav-item data-title="Moti del 1830–1831: Francia, Europa, Italia" class="">Moti del 1830–1831: Francia, Europa, Italia</a>
      </nav>
      <div class="footer">Suggerimento: usa la ricerca e poi apri la sezione che ti serve.</div>
    </aside>

    <main class="main">
      <div class="header">
        <div>
          <h2 class="title">Idee politiche: liberali, democratici, conservatori</h2>
          <p class="subtitle">Testo + schema per studiare in modo guidato.</p>
        </div>
        <div class="pills">
          <span class="pill">Restaurazione</span>
          <span class="pill">Liberalismo</span>
          <span class="pill">Nazionalismo</span>
          <span class="pill">1820–21</span>
          <span class="pill">1830–31</span>
        </div>
      </div>

      
<section class="card">
  <h2>Schema del tema</h2>
  <div class="schema-wrap">
    <div class="schema">
      <object data="../assets/schema_tema_1.svg" type="image/svg+xml" aria-label="Schema Idee politiche: liberali, democratici, conservatori"></object>
    </div>
    <div class="schema">
      <h3>Obiettivo di studio</h3>
      <p>Leggi lo schema, poi studia i paragrafi: ogni blocco del testo corrisponde a un nodo dello schema.</p>
      <p>Quando studi, prova a rispondere: <strong>qual è il conflitto politico?</strong> e <strong>qual è l’esito?</strong></p>
    </div>
  </div>
</section>

<section class="card"><h2>Testo della lezione</h2>
<h3 id="i-liberali-e-i-conservatori">I LIBERALI E I CONSERVATORI</h3>
<p>Premessa Nella  storia  del  pensiero  politico   la   rivoluzione   francese   ha rappresentato una profonda cesura con il passato. Le  sue  origini  sono  da ricondursi al fatto che in Francia il lavoro intellettuale di un  secolo  di illuminismo era stato portato avanti con  particolare  intensità,  ma  aveva trovato un riscontro troppo limitato nella realtà politica e sociale. Dal punto di vista  della  storia  delle  idee,  la  rivoluzione  non  ha rappresentato   propriamente   un   nuovo   inizio,   bensì   il   risultato dell’attività intellettuale delle  generazioni  passate;  essa  ha  tuttavia ispirato forze politiche di  prim’ordine  quali  il  liberalismo  nella  sua forma compiuta e la concezione matura della democrazia;  d’altro  canto,  in concomitanza con tali sviluppi, assunse rapidamente un nuovo  profilo  anche l’opposta posizione conservatrice. La rivoluzione politicizzò il popolo, questo comportò violenti  contrasti di opinione che portò alla formazione di schieramenti  politici  contrari  o favorevoli alle idee rivoluzionarie, così cominciarono a  prendere  forma  i partiti politici moderni.</p>
<h3 id="il-pensiero-liberale">IL PENSIERO LIBERALE</h3>
<p>Il liberalismo fu un movimento popolare, che contava seguaci  in  tutti  gli strati della  società,  dalla  nobiltà  al  Quarto  stato,  sebbene  il  suo baricentro fosse indubbiamente collocato nel ceto superiore e i suoi  gruppi dirigenti provenissero soprattutto dagli ambienti della  proprietà  e  della cultura. Il  pensiero  liberale  ha  conosciuto  una  straordinaria  molteplicità  di sfumature e ha coinciso con un ampio spettro  di  opinioni,  che  andava  da quelle dei conservatori, a destra, a quelle dei democratici, a  sinistra.  È stato  interpretato  sia  in  senso   liberalconservatore   che   in   senso liberaldemocratico, sia ancora come equilibrata posizione di  centro  tra  i due estremi. Comune alle varie manifestazioni del  liberalismo  fu  tuttavia lo sforzo di emancipare gli uomini dai vincoli che erano  sentiti  come  non necessari, e di conseguire maggiore libertà possibile nella vita politica  e sociale, affinché ciascuno potesse  sviluppare  le  proprie  capacità  senza incontrare ostacoli e potesse mettere  il  proprio  vantaggio  personale  al servizio dell’utilità collettiva.</p>
<h3 id="il-pensiero-democratico">IL PENSIERO DEMOCRATICO</h3>
<p>A differenza  del  liberalismo  moderato,  i  radicali  assimilavano  dal romanticismo  più  che  l’esaltazione  dell’individualità,  l’idea   ed   il sentimento di nazionalità con il principio rousseauiano  e  giacobino  della sovranità popolare. Il tema  dell’uguaglianza  acquistava  nella  concezione radicale un risalto analogo a quello che  aveva  il  motivo  della  libertà: eguaglianza di diritti politici, uguale  diritto  di  tutti  i  cittadini  a partecipare al governo della cosa pubblica, alla elaborazione  delle  leggi, al controllo dei rappresentanti. La libertà individuale non può  sussistere, per i radicali, senza questa base egualitaria, così  come  non  è  veramente rappresentativo  lo  Stato  se  non  è  espressione  della   nazione,   cioè dell’intera comunità dei cittadini, del popolo. Al  radicalismo  aderivano  quei  gruppi   della   borghesia   e   quegli intellettuali che  ritenevano  impossibile  la  riforma  dello  Stato  senza l’appoggio popolare.</p>
<h3 id="lopposizione-conservatrice">L’OPPOSIZIONE CONSERVATRICE</h3>
<p>La rivoluzione del  1789  non  suscitò  solo  consensi,  ma  anche  aspri dissensi. Il conservatorismo, come moderno fenomeno politico, sorge  infatti come immediata reazione alla rivoluzione francese, arricchendo di  espliciti e specifici contenuti posizioni tradizionalistiche  già  esistenti;  la  sua genesi va vista nello sforzo di rallentare o  addirittura  di  arrestare  il processo di accelerata trasformazione che aveva investito l’Europa  dopo  il 1789. La  sua  base  sociale  viveva  in  maggioranza  nelle  campagne,  mentre liberismo e democrazia avevano carattere prevalentemente cittadino. Se la nobiltà lottava per  mantenere  i  propri  privilegi,  i  contadini agivano spesso sulla base della tradizione e, successivamente,  anche  sulla base  di  valutazioni  connesse  con  il  carattere  specifico  della   loro professione. Nelle città il clero si schierò molto spesso dalla parte  dello status  quo,  e  con  esso  anche  un  numero  di  devoti  convinti.  Questo atteggiamento della Chiesa si comprende se  teniamo  conto  delle  posizioni deistiche  espresse  dalla  sinistra   del   movimento   rivoluzionario,   e dall’atteggiamento anticlericale di molti liberali.  Molti  cristiani  erano convinti che il repentino sovvertimento delle condizioni di vita era  dovuto ad una congiura degli illuministi, e in particolare dei massoni,  contro  la chiesa e lo stato. Accanto alla nobiltà terriera, ai contadini e ai cristiani  convinti,  vi fu  un  terzo  gruppo  che  si  schierò  su  posizioni  conservatrici:   gli artigiani, che non vedevano alcun vantaggio nella liberalizzazione dei  loro mestieri.</p>
</section>

    </main>
  </div>
  <script src="../assets/app.js"></script>
</body>
</html>